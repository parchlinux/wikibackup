<!--
title: سوالات متداول
description: 
published: true
date: 2025-09-25T20:02:31.878Z
tags: 
editor: ckeditor
dateCreated: 2025-05-02T17:58:40.511Z
-->

<h2>سوالات عمومی</h2>
<h3>پارچ چیست؟</h3>
<p>پی‌آرچ (به انگلیسی Parch) یا پارچ، یک توزیع از سیستم‌عاملی به نام گنو/لینوکس است که به دست تیم پارچ برای سکوهای مختلفی از جمله رایانه‌های شخصی با معماری‌های پردازنده مرکزی مختلف و تلفن‌های همراه توسعه داده می‌شود. پروژه پارچ به عنوان یک توزیع لینوکسی ایرانی، با هدف ارائه یک سیستم‌عامل کاربرپسند، پایدار، و امن برای کاربران ایرانی طراحی شده است. این توزیع بر اساس نیازهای خاص کاربران فارسی‌زبان ساخته شده و در تلاش است تا علاوه بر ارائه محیطی مناسب برای انجام فعالیت‌های روزمره مثل کارهای اداری، آموزشی و سرگرمی، به رشد جامعه فناوری متن‌باز در ایران نیز کمک کند.</p>
<h3>چرا باید از پارچ استفاده کنم؟</h3>
<p>پارچ لینوکس یک توزیع مینیمال و سریع بر پایه آرچ لینوکس است که برای توسعه‌دهندگان، کاربران حرفه‌ای و کسانی که به کنترل کامل روی سیستم خود نیاز دارند طراحی شده است. این توزیع با حفظ سادگی و انعطاف‌پذیری آرچ، تجربه‌ای بهینه‌تر، سبک‌تر و گاه با پیش‌فرض‌های کاربردی‌تر برای نسخه‌های موبایل و دسکتاپ ارائه می‌دهد. همچنین توسط تیمی فعال و متعهد توسعه داده می‌شود که تمرکز ویژه‌ای روی پایداری و سازگاری با نیازهای روز دارد.</p>
<h3>پارچ از چه معماری‌هایی پشتیبانی می‌کند؟</h3>
<p>در حال حاضر پارچ از معماری x86_64 به صورت فعال پشتیبانی می‌کند. معماری‌های آرم و ریسک‌پنج نیز در دست توسعه هستند.</p>
<h3>من تازه با دنیای گنو آشنا شدم، آیا پارچ برای من مناسب است؟</h3>
<p>بله، پارچ‌ می‌تواند گزینه مناسبی برای شما باشد. با وجود اینکه بر پایه آرچ ساخته شده، تلاش شده تا تجربه نصب و استفاده آن ساده‌تر باشد. اگر به یادگیری و کشف دنیای لینوکس علاقه‌مند هستید، پارچ می‌تواند برای شما هم آموزشی و هم قدرتمند باشد.</p>
<h3>چه زمانی نسخه جدید در دسترس قرار خواهد گرفت؟</h3>
<p>پارچ یک توزیع غلتان است، یعنی همواره به‌روز می‌شود و شما هربار که توزیع را به‌روز می‌کنید آخرین نگارش بسته‌ها برای شما نصب خواهد شد.</p>
<p>ما هر ۴۵ روز یکبار بیلد جدیدی از ایزوها را در سایت قرار می‌دهیم تا کاربر جدید با حجم زیادی از به‌روزرسانی مواجه نشود.</p>
<h3>پارچ از چه میزکارهایی پشتیبانی می‌کند؟</h3>
<p>توزیع پارچ به صورت پیش‌فرض با میزکارهای گنوم و پلاسما عرضه می‌شود. کاربر می‌تواند بر اساس نیاز خود هر میزکاری را که خواست بر روی توزیع نصب کند.</p>
<h2>سوالات نصب</h2>
<h3>آیا پارچ نصاب گرافیکی دارد؟</h3>
<p>بله. پارچ یک نصاب گرافیکی مبتنی بر کالامارس (به انگلیسی Calamares) دارد.</p>
<p>&nbsp;</p>
<h3>از چه میزکار یا مدیر پنجره‌ای باید استفاده کنم؟</h3>
<p>بر اساس نیاز خودتان می‌توانید بین گنوم و پلاسما یکی را انتخاب کنید. برای مشاهده تفاوت این دو می‌توانید این <a href="https://wiki.parchlinux.com/fa/choosing-the-right-version">صفحه</a> را مطالعه کنید.</p>
<p>&nbsp;</p>
