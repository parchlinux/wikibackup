---
title: ریچارد استالمن
description: 
published: true
date: 2025-06-16T21:01:56.375Z
tags: 
editor: markdown
dateCreated: 2025-06-16T21:01:56.375Z
---

# ریچارد استالمن

**ریچارد متیو استالمن**، که با حروف نخست نامش RMS نیز شناخته می‌شود، بنیان‌گذار و فعال جنبش نرم‌افزار آزاد است.

او باور دارد که کاربران یک نرم‌افزار باید آزادی استفاده به هر منظور، مطالعه، توزیع و اصلاح آن را داشته باشند. نرم‌افزاری که این آزادی‌ها را داراست، نرم‌افزار آزاد نامیده می‌شود.

از مهم‌ترین کارهای استالمن:
* راه‌اندازی سیستم‌عامل گنو و پروژهٔ گنو  
* تأسیس بنیاد نرم‌افزارهای آزاد  
* توسعهٔ مجموعه کامپایلرهای گنو و ویرایشگر ای‌مکس  
* نوشتن پروانه جامع همگانی گنو  

استالمن ابداع‌کنندهٔ مفهوم کپی‌لفت است، که از اصول قانون حق رونوشت برای حفظ حق استفاده، تغییر و توزیع نرم‌افزار آزاد استفاده می‌کند.

## زندگی

استالمن پروژهٔ گنو را در سپتامبر ۱۹۸۳ برای ایجاد یک سیستم‌عامل رایانه‌ای مشابه یونیکس متشکل از نرم‌افزارهای آزاد راه‌اندازی کرد و مدیریت و معماری این پروژه را عهده‌دار شد. با این کار، او جنبش آزادی نرم‌افزار را نیز راه‌اندازی کرد. در اکتبر ۱۹۸۵ وی بنیاد نرم‌افزارهای آزاد را تأسیس کرد.

## کارهای برجسته

استالمن در استفاده از مفهوم کپی‌لفت (در برابر مفهوم کپی‌رایت) پیش‌قدم شد. او نویسندهٔ اصلی چندین مجوز کپی‌لفت، از جمله جی‌پی‌ال است؛ مجوزی که بیشترین استفاده را در بین مجوزهای نرم‌افزار آزاد دارد. از اواسط دههٔ ۱۹۹۰، او اکثر وقت خود را برای دفاع از جنبش نرم‌افزار آزاد گذاشته‌است. همچنین او همیشه در حال مبارزه با حق امتیاز نرم‌افزار و چیزهایی که او در قانون کپی‌رایت اضافی می‌بیند، است. او تعدادی از نرم‌افزارهایی را که به‌طور گسترده استفاده می‌شوند، گسترش داده‌است؛ نظیر ایمکس اصلی، مجموعه کامپایلرهای گنو و اشکال‌یاب گنو. وی همچنین در سال ۱۹۸۹ برای متحد کردن توسعه‌دهندگان نرم‌افزار آزاد و همین‌طور نرم‌افزار مالکیتی برای مبارزه علیه پتنت‌های نرم‌افزاری و گسترش محدودهٔ کپی‌رایت، سازمان اتحاد برای آزادی برنامه‌نویسی را تأسیس کرد.

## پیوند به بیرون

صفحهٔ رسمی: stallman.org
