---
title: مخزن جامعهٔ کاربری آرچ (AUR)
description: در این صفحه از ویکی پارچ با مخزن جامعهٔ کاربری آرچ (AUR) آشنا می‌شوید.
published: true
date: 2025-03-24T19:22:02.796Z
tags: 
editor: markdown
dateCreated: 2025-03-24T19:22:02.796Z
---

# مخزن کاربران آرچ (AUR) چیست؟  

AUR یک مخزن ساخته‌شده توسط کاربران آرچ لینوکس است که به آنها اجازه می‌دهد بسته‌های جدید را با دیگران به اشتراک بگذارند. این مخزن شامل فایل‌هایی به نام **PKGBUILD** است که به شما امکان می‌دهد یک نرم‌افزار را از سورس کد بسازید و سپس با `pacman` نصب کنید.  

هدف AUR این است که کاربران بتوانند بسته‌های جدیدی را که هنوز وارد مخازن رسمی آرچ نشده‌اند، راحت‌تر پیدا و نصب کنند. همچنین، بسته‌هایی که محبوبیت بالایی پیدا می‌کنند و از نظر فنی استانداردهای لازم را دارند، ممکن است به مخزن رسمی **extra** منتقل شوند، جایی که می‌توان آنها را مستقیماً با `pacman` نصب کرد.  

در AUR، هر کسی می‌تواند بسته‌ای را منتشر کند و سایر کاربران می‌توانند به آن رأی دهند. هرچه یک بسته رأی بیشتری بگیرد، احتمال اینکه در آینده به مخازن رسمی اضافه شود، بیشتر می‌شود.

## استفاده از AUR در پارچ

در پارچ لینوکس، **Paru** ابزاری است که به‌صورت پیشفرض جهت مدیریت و نصب بسته‌های AUR در اختیار کاربر قرار دارد. این ابزار به شما اجازه می‌دهد تا بسته‌های موجود در AUR را به راحتی جستجو، نصب، به‌روزرسانی و حتی حذف کنید، بدون اینکه نیاز به تغییر سطح دسترسی یا کار با دستورات پیچیده داشته باشید.

Paru با هدف ساده‌سازی کارهای مربوط به بسته‌های AUR طراحی شده است. به کمک این ابزار، کاربران می‌توانند به‌راحتی از قابلیت‌های زیر بهره‌مند شوند:

- **جستجو در بسته‌های AUR و مخازن رسمی:** به راحتی می‌توانید بسته‌ای را که به دنبال آن هستید با استفاده از یک کلمه کلیدی پیدا کنید.
- **نصب و حذف بسته‌ها:** نصب بسته از AUR مانند نصب بسته از مخازن رسمی با دستوراتی یکسان انجام می‌شود.
- **به‌روزرسانی سیستم:** Paru به شما اجازه می‌دهد تا کل سیستم را که شامل بسته‌های رسمی و بسته‌های AUR می‌شود، به‌روزرسانی کنید.
- **دریافت PKGBUILD:** قبل از نصب هر بسته‌ای، می‌توانید فایل‌های PKGBUILD و دیگر فایل‌های مرتبط را مشاهده کنید تا از صحت و امنیت بسته مطمئن شوید.

### دستورات متداول Paru

| دستور              | توضیح                                                    |
|---------------------|----------------------------------------------------------|
| `paru -S package`   | نصب بسته از مخازن رسمی یا AUR                           |
| `paru -R package`   | حذف یک بسته                                             |
| `paru -Ss keyword`  | جستجو در بسته‌های موجود در مخازن رسمی و AUR              |
| `paru -Syu`         | به‌روزرسانی کل سیستم (مخازن رسمی + AUR)                |
| `paru -Sua`         | به‌روزرسانی بسته‌های نصب‌شده از AUR                     |
| `paru -G package`   | دریافت فایل‌های PKGBUILD یک بسته بدون نصب               |
| `paru -Qi package`  | نمایش اطلاعات مربوط به یک بسته نصب‌شده                 |
| `paru -Qc package`  | نمایش فایل‌های نصب‌شده توسط یک بسته                     |

