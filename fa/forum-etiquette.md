---
title: آداب انجمن
description: 
published: true
date: 2025-05-20T20:50:31.788Z
tags: آداب, انجمن, فروم
editor: markdown
dateCreated: 2025-05-20T20:49:37.395Z
---

# آداب انجمن
* بهتر است برای پرسیدن سوالات خود در انجمن پارچ سوال خود را با لحنی دوستانه پرسیده و از پرسیدن سوال به شکل طلب کارانه و یا غیر اخلاقی خودداری کنید.


* قبل از پرسیدن سوال به محل ایجاد سوال دقت کنید و آن را در انجمن مربوط به خودش بپرسید. لطفاً توجه داشته باشید که به دلیل تعدد انجمن‌ها، کاربران بسته به توانایی و علاقه خود، سوالات طرح شده در انجمن‌های خاصی را مطالعه می‌کنند. ارسالِ صحیح در انجمنِ مناسب، شما را سریعتر به پاسخ خواهد رساند.


* درباره مشکل و سوال خود اطلاعات کاملی دهید؛ (مثال: مشخصات رایانه) تا کاربران انجمن بتوانند بهتر مشکل شما را درک کنند و راه حل بهتری پیشنهاد دهند.


* سوالات خود را در انجمن های دیگر تکرار نکنید و از پرسیدن سوال در پیام خصوصی کاربران و مدیران اجتناب کنید.


* از پرسیدن سوال در ادامه موضوعات دیگر و یا موضوعات قدیمی بپرهیزید و برای سوال خود موضوع جدید ایجاد کنید.


* درباره نرم افزارهای انحصاری و متن بسته در انجمن بحث نکنید و به هیچ عنوان دربارهٔ کرک کردن نرم افزار حرف نزنید؛ برای گرفتن پشتیبانی نرم افزار انحصاری، به سایت سازنده آن بروید.


* قبل از ارسال موضوع یک بار آن را بخوانید تا به درستی سوال یا مشکل خود را شرح داده باشید و اشتباهی نکرده باشید.


* حتماً بعد از حل شدن مشکل، عنوان پست را ویرایش کنید و به آخر آن «(حل شد)» اضافه کنید.


* از کلمات ناقص و نادرست استفاده نکنید؛ (مثال: ک به جای که). کاربران با دیدن این موضوعات به شما کمتر کمک خواهند کرد.


* وقتی دستوری به دیگران می‌دهید، به آن‌ها بگویید که این کُد یا دستور چه کاری انجام می‌دهد.


* اگر نیاز است که خروجی دستوری را قرار دهید آن را با دکمه تگ کد (علامت ` دارد) قرار دهید تا درست نمایش داده شود
