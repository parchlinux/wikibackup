---
title: ویم
description: معرفی و آموزش کوتاه ویرایشگر ویم (Vim)
published: true
date: 2025-02-18T17:28:01.796Z
tags: vim, ویم, vimscript
editor: markdown
dateCreated: 2025-02-18T17:27:58.851Z
---

# ویم
## معرفی
ویم (به انگلیسی: Vim) (سرنام عبارت vi improved به معنای وی‌آی بهبود یافته) یک ویرایشگر متن است که توسط برام مولینار در سال ۱۹۹۱ برای رایانه‌های آمیگا عرضه شد. این نام‌گذاری به این دلیل است که ویم به عنوان یک گسترش‌دهندهٔ ویرایشگر وی‌آی توسعه داده شده بود. ویم در آغاز برای رایانه‌های آمیگا منتشر شده بود؛ اما پس از آن به سوی چندسکویی پیش رفت.

ویم یک پروژهٔ نرم‌افزاری متن‌باز است. مولینار، نویسندهٔ آن، برای حمایت از کودکان اوگاندا کاربران را تشویق به بخشش برای مؤسسهٔ خیریه‌ای می‌کند که به آن کودکان یاری می‌رساند.

از دلایل علاقهٔ توسعه دهنده‌ها به ویم این است که افزونه پذیر (extensible) است و افزونه‌های زیادی برای ویم وجود دارد؛ مثلاً نردتری (NERDTree) که یک نمایشگر فایل درختی است یا vim-jedi که یک افزونهٔ کامل کنندهٔ کد است.

همین‌طور ویم کلیدهای ترکیبی دارد که می‌تواند خیلی کارها را اتوماتیک کند؛ مثلاً می‌شود با تایپ سه حرف، پنج کلمه را پاک کرد و برای افرادی که مدت طولانی از ویم استفاده می‌کنند مثل توسعه‌دهنده‌ها می‌تواند خیلی مفید باشد.
## تاریخچه
پیش‌درآمد برنامه Vim برنامه Stevie (ویرایشگر ST برای VI Enthusiasts) بود که در سال ۱۹۸۷ توسط تیم تامپسون برای Atari ST ایجاد شد و توسط تونی اندروز و GR (فرد) والتر توسعه یافت.

در سال ۱۹۸۸ برام مولنار بر پایه تجربه کاری خود بر روی Stevie، کار بر روی Vim را برای کامپیوتر آمیگا آغاز کرد و در سال ۱۹۹۱ اولین نسخه عمومی آن را منتشر کرد (Vim v1.14).

در زمان اولین انتشار، نام "Vim" مخفف "Vi IMitation" بود، اما این نام در اواخر سال ۱۹۹۳ به "Vi IMproved" تغییر کرد.

## نصب
برای نصب در پارچ از این دستور استفاده کنید:
```bash
sudo pacman -S vim
```
## آموزش
برای آموزش کار با ویم از vimtutor که به همراه ویم نصب شده است استفاده کنید
```bash
vimtutor
```













